# Автоматичен инсталатор за огледало на „Моята библиотека“

Текущата версия на инсталатора е оптимизирана за работа с актуалното издание на Debian GNU/Linux:

**bullseye**

Файловете в хранилището имат следното предназначение:

 - [chitanka.sh](https://github.com/chitanka/chitanka-installer/blob/master/chitanka.sh "chitanka.sh") – скрипт за инсталация (и не само) на уеб сървър, автоматична настройка на виртуален хост и сваляне на съдържанието на софтуера, който задвижва „Моята библиотека“. Скриптът има функционалност за добавяне на отложена задача за автоматично обновяване на огледалото.
 - [nginx-vhost.conf](https://github.com/chitanka/chitanka-installer/blob/master/nginx-vhost.conf "nginx-vhost.conf") – виртуален хост за уеб сървъра Nginx, оптимизиран за огледалото.
 - [parameters.yml](https://github.com/chitanka/chitanka-installer/blob/master/parameters.yml "parameters.yml") – кофнигурационен файл за софтуера на „Моята библиотека“ 

Инсталаторът е изпробван на различни основи – чиста инсталация на Debian (и негови деривати), както и на различни образи (images) за различни среди за виртуализация (KVM/Hyper-V и други) и контейнеризация (LXC/OpenVZ и други).

Препоръчително е да се използва от потребители с натрупан опит в управлението и работата с GNU/Linux и дистрибуции базирани на Debian.

Актуалната версия на инсталатора е 1.1, като тя е изпробвана и преминала тестове върху следните дистрибуции:

**Debian**:
- 9 (stretch)
- 10 (buster)
- 11 (bullseye)

**Ubuntu**:
- 18.04.6 LTS (Bionic Beaver)
- 20.04.4 LTS (Focal Fossa)

Възможно е инсталаторът да не работи напълно коректно при използване на други деривати на Debian GNU/Linux. При по-стари LTS версии на Ubuntu е необходимо добавяне на хранилище за по-нови версии на PHP/Nginx/MariaDB.
